Q. Ennius poeta versu hexametro in litteras Latinas
inducto quatenus meritus sit.

Ut bello Punico secundo finito poesis Romana, quippe quae antea ne minima quidem esset
auctoritate ¹), ad honorem dignitatemque adduceretur effecisse Q. Ennii poetae propria laus est.
Qui vir, alta quadam mente praeditus, litteris artibusque politus, trium linguarum cognitione orna-
tus ²), rem eo perduxit, ut poetae Romanis „natura ipsa valere et mentis viribus excitari et quasi
divino quodem spiritu inflari“ viderentur ³). Nec parvi momenti ad poesim Latinam excitandam
tollendamque fuit quod Ennius in multorum nobilium familiaritate versabatur. Unde fieri non potuit
quin poetae animus maiore studio et incitamento impelleretur. Tum demum magna spes in poesi
poetisque poni poterat. Artium enim ac disciplinarum progressus, id quod cuiusvis populi litterae
docent, imprimis eo continentur ut illae apud cives eosque nobilissimos valeant. Atque primum
Ennius consuetudine implicitum habebat Catonem, qui quin poetae, cum Romam eum' ascivisset ⁴),
faverit dubium non est. Namque Ennium tum demum cum ad Scipionem caeterorumque nobilium
caussam sese adiunxerat atque, quorsum illius aetatis litterarum Latinarum motus casuri essent
praesagiens suoque animo inductus, personam τῶν ἕλληνιστῶί qui dicuntur gerere coeperat, qua erat
apud Catonem, acerrimum illi studio adversarium, gratia excidisse existimandum est. Huc spectant
Ciceronis ⁸) verba: „Honorem tamen huic generi (i. e. poesi) non fuisse declarat oratio Catonis, in
qua obiecit ut probrum M. Nobiliori, quod is in provinciam poetas duxisset. Duxerat autem consul
ille in Aetoliam, ut scimus, Ennium.“ Quibus verbis et M. Nobilioris et Q. Ennii laesio inest.
Quod vero Cato P. Cornelio Scipioni non idem quod M. Fulvio Nobiliori probrum obiecit, ut novum
argumentum accedit, quo corruit illa sententia, qua Ennius Scipionem et in Hispaniam et in Afri-

1) Gell. XI,2: „poeticae artis honos non erat3 si· quis in ea re studebat aut sese ad convivia applicabat, grassa·
tor vocabatur-‚⁴⁴

2) Geli. xvn, 1‘1: „Ennius tria corda habere sese dicebat, quod loqui Graece et Osce et Latine sciret.

3) Cic. pro Δηὼ. 8.

4) Nep. cat„ c. 1: ¹,Praetor (Cato) provinciam obtinuit Sardiniam, ex qua, quaestor superiore tempore ex Africa
decedens, Q. Ennium poetam deduxerat, quod non minoris aestimamus quam quemlibet amplissimum Sardi-
niemem triumphum.“

5) Tuscul. 1, 2.

